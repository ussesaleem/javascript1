<!doctype html>
<html lang="sv">
<head>
<meta charset="utf-8">
<title>Redovisning av kursmoment i kursen Javascript1</title>
<link rel="stylesheet" href="style/style.css">
</head>

<body>



<header>
    <nav>
        <a href="me.html">Me</a> |
        <a href="redovisning.html">Redovisning</a> |
        <a href="om.html">Om</a>
    </nav>
</header>



<article>

<header>
<h1>Redovisning av kursmoment i kursen Javascript1</h1>
</header>

<section>
<h2>Kmom01</h2>
<h3>
    Vilken utvecklingsmiljö använder du (berätta om något förändrats sen sist,
    om du svarat på frågan i tidigare kurser)?
</h3>
<p>
    Ingenting har förändrats sedan tidigare kursen. Jag använder Mac OS och har
    installerat programmet Atom som programmeringen sker i. Utöver detta använder
    jag mig av terminalen som finns tillgänglig i datorn sedan tidigare med alla
    dess funktioner som ett komplement.
</p>

<h3>
    Är du bekant med HTML och CSS tillsammans med JavaScript sedan tidigare?
</h3>
<p>
    Jag är medveten om att Javascript är ett komplement till programmeringsspråken
    HTML och CSS i den mån att alla sidor som man normalt besöker ser ut just så
    på grund av Javascript. Dock har jag för första gången fått lära mig hur dessa
    samverkar i bakgrunden, vilket är väldigt spännande.
</p>

<h3>
    Gick det bra med JSFiddle/CodePen, några funderingar kring verktygen?
</h3>
<p>
    Jag valde att registrera mig på CodePen. Det var en väldigt smidig registrering
    som gick smidigt till med hjälp av GitHub- kontot. Den enda tanken som slog mig
    var nog mest vad CodePen är menat för i denna kurs, är det enbart för att visa att
    det finns ett sådant verktyg eller kommer det att användas mer i kursen? När vi
    gör en publish på våra respektive KMOM, så bör väl lärarna kunna se koden ändå?
</p>

<h3>
    Gick det bra att komma i gång med kursmomentet, var det lagom, för litet,
    för stort, något som var svårt eller saknades?
</h3>
<p>
    Det var en väldigt lagom start, där man fick möjlighet att få ordning på samtliga
    dokument som kommer att behövas i kursen.
</p>

<h3>
    Vilken är din TIL för detta kmom?
</h3>
<p>
    Min TIL för Kmom01 är, kort och gott, att kunna integrera Javascript- filen i HTML
    och kunna börja programmera väldigt basic med Javascript.
</p>
</section>

<section>
<h2>Kmom02</h2>
<h3>
    Har du programmerat i JavaScript tidigare, eller kan du relatera till andra språk
    du har programmerat i?
</h3>
<p>
    Nej, jag är helt ny på programmering och lär mig allt för första gången, så att få
    se så många olika verktyg är väldigt spännande. Efter de förra kurserna lyckades man
    skapa ett hum om hur programmering går till och fick höra att det mesta skulle vara
    sig likt oberoene av vilket språk man programmerar i, det förstår jag mer nu när vi
    introduceras för javascript men använder liknande metoder som tidigare.
</p>

<h3>
    Vad tycker du är det svåraste, mest utmanande i utveckling med HTML, CSS och
    JavaScript - så här långt?
</h3>
<p>
    Det är nog helt klart hur .js filen ska se ut och vara upplagd. Hittills har jag bara
    fyllt på med javascript-koden för datum och figur under content, då när jag har försökt
    få in mer delar så har sidan kraschat. Det gör att jag känner mig något låst till den
    struktur som finns för närvarande. Dock ser jag fram emot att få lära mig utveckla
    denna kunskap vidare i kursen för att enkelt kunna skapa fler delar av en sida.
</p>

<h3>
    Hur gick det att utföra respektive uppgift, vilken tog mest tid och vilken var
    mest lärorik?
</h3>
<p>
    Det gick väldigt bra att utföra samtliga uppgifter. Labben var en väldigt bra repetition
    av föregående kurser men samtidigt för att lära sig hur grunderna i javascript-språket
    fungerar. Flaggorna var en utmaning i att kunna hantera CSS och kunna använda sig av
    div-blocken som en enhet. Sandbox var utmanande, men även rolig, för att bygga på kunskap
    om hur javascript-programmering sker. Det var väldigt lärorikt att få lära sig hur datan
    bakom är uppbyggd för att skapa den användarupplevelse som man ser när man går in på olika
    sidor.
</p>

<h3>
    Vilken är din TIL för det här kursmomentet?
</h3>
<p>
    Det är utan tvekan Sandbox-uppgiften. Att få se, samt även bygga något, som man sedan kontrollerar
    med ett knapptryck är väldigt spännande när man jämför det med vad man visste innan denna
    utbildning. Det är även väldigt imponerande hur mycket kod som ligger bakom varenda detalj som man
    ser på en hemsida.
</p>
</section>

<section>
<h2>Kmom03</h2>
<h3>
    Hur känner du för funktioner i JavaScript, kan du relatera liknande konstruktioner i något annat programspråk?
</h3>
<p>
    Under båda tidigare kurser på detta program fick vi lära oss funktioner, i programmeringsspråken PHP samt Python,
    vilket gör att tankesättet är enkelare att adaptera under denna kurs. Då har man mer möjlighet att fokusera på
    skillnaderna i språken vad gäller upplägg än att lära sig grunderna, vilket är väldigt positivt.
</p>

<h3>
    Vad tyckte du om de olika uppgifterna? Hur tänkte du när du utförde dem? Var de svåra eller lätta?
</h3>
<p>
    Uppgifterna är väldigt bra upplagda. Jag tycker att det är bra att övningen i detta kursmoment inte var så detaljerat
    vare sig på föreläsningarna eller i hjälpvideon som finns, utan krävde att man fick tänka efter själv för att skapa
    en funktion för tärningar med olika egenskaper. Flaggövningen är både utmanande men även rolig, då man får använda
    sig av både HTML, CSS som Javascript för att få ihop helhetsbilden. Just att man får kombinera de olika
    programmeringsspråken gör att övningar likt dessa blir utvecklande.
</p>

<h3>
    Vad är din TIL för det här kursmomentet?
</h3>
<p>
    Min TIL för detta kursmoment är ännu ett steg i rätt riktning mot att lära mig hur HTML, CSS och Javascript integreras
    och samverkar för att skapa en slutprodukt. Det var utmanande att få till samtliga delar med tärningarna att falla på
    plats men det gjorde att man var tvungen att tänka till för att förstå koden och dess struktur ordentligt.
</p>
</section>

<section>
<h2>Kmom04</h2>
<h3>
    Hur kändes det att bekanta sig med begreppet array?
</h3>
<p>
    Begreppet array är något som är bekant sedan tidigare, från både kursen PHP samt Python. Det var
    därför enkelt att komma in i övningarna i labb 4. Fördelen med att ha bakgrunden från tidigare
    kurser är att det inte tar lika lång tid att komma in i tankesättet, utan man spenderar tiden på
    att förstå och komma fram till en lösning på uppgiften.
</p>

<h3>
    Hur kändes det att bekanta sig med begreppet objekt?
</h3>
<p>
    Eftersom objekt är detsamma som dictiories i programmeringsspråket Python, var detta koncept inget
    som var nytt heller. Det jag dock märkte under denna kursen var att, då tidigare kurser var en första
    introduktion i dessa koncept tog det fram tills denna kurs och detta kursmoment att förstå hur
    dessa används. Om man lägger på perspektivet med att lägga till och "återanvända" objekten som en
    gemensam nämnare var detta väldigt spännande i detta kursmoment.
</p>

<h3>
    Kan du relatera till andra programmeringsspråk för arrayer och objekt?
</h3>
<p>
    Ja, som nämnt ovan är det något som jag känner igen från både Python och PHP. Från Python-kursen
    är objekten lika dictionaries. Arrays har använts i båda dessa programmeringsspråk.
    Den största skillnaden som jag märkte var att det inte verkar finnas någon likvärdighet till tuple,
    som jag antog skulle ha nämnts annars, när det beskrevs att objekten var ändringsbara.
</p>

<h3>
    Hur kändes omfattningen på detta kursmoment jämfört med övriga kmom?
</h3>
<p>
    Omfattningen av kursmomentet kändes tillräckligt, och även relevant. Jag hörde Kenneth berätta
    på genomgången att man har valt att flytta lab5 från nästa kursmoment till detta kursmoment och
    därigenom även minskat uppgiften. Detta kändes som ett rimligt beslut då båda labbarna var
    relevanta till uppgiften.
</p>

<h3>
    Är det någon av uppgifterna, eller materialet i allmänhet, som du vill lyfta upp som extra lärorik?
</h3>
<p>
    Jag tyckte uppgiften var väldigt lärorik. Det labbarna förbereder en inför, så var uppgiften väldigt
    relevant och fick en att verkligen tänka efter för att kunna lösa den. Jag hade dock önskat lite mer
    vägledning till hur koden i js-filen skulle kunna se ut, då detta var öppet för lite väl mycket
    tolkning. Min slutgiltiga kod var inte så lång, men jag började blanda in CSS i koden till en början
    vilket komplicerade kursmomentet och uppgiften mer än nödvändigt.
</p>

<h3>
    Vad är din TIL för det här kursmomentet?
</h3>
<p>
    Min TIL för detta kursmoment är nog att jag har lärt mig simplifiera kod. Det som jag tidigare
    hade kunnat ha flera rader lång kod, kan jag nu komprimera med loopar och objekt. Detta känns som
    en väldigt stor förbättring i mitt sätt att tänka och jag kan sakta med säkert börja få in
    tankesättet kring hur detta ska göras. Det som jag tidigare kände att "det bör finnas något förenklat
    sätt att göra detta på", har jag nu fått några verktyg för att kunna lösa.
</p>
</section>

<section>
<h2>Kmom05</h2>
<h3>
    Hur upplevde du DOM-uppgiften, var något svårt eller utmanande?
</h3>
<p>
    DOM-uppgiften var definitivt ett stort steg från föregående kursmoment vad gäller programmering
    med Javascript. Det var något mer komplicerat än vad man är van vid från kmom04, men det var
    ändå stimulerande och motiverande att ha något att bita i. Man fick tänka till lite i uppgifterna
    för att kunna förstå hur lösningen skulle se ut.
</p>

<h3>
    Beskriv vad du gjorde som sista uppgift i DOM-uppgiften.
</h3>
<p>
    Som sista uppgift valde jag att skapa en funktion som slumpartat skapar kaos. Den använder sig
    utav den tidigare skrivna funktionen som jag valde att kalla för randomElement som på måfå
    lägger till ett element i med en slumpartad form, färg och storlek. För att skapa ännu mer kaos
    i funktionen använde jag mig utav funktionen colorChange också, som slår om den slumpartade färgen
    enligt färgschemat i denna funktion beskriven i uppgiften. Detta kombinerades med att samtliga
    objekt sedan placeras slumpartat på sidan, med centerBox-funktionen borttagen, och med en
    slumpartad storlek. Detta gör att varje knapptryck ("o" för denna funktion), fyller sidan med
    fler figurer i olika storlekar, former och färger. En eventuell vidareutveckling, alternativt
    en annan funktion hade varit att kunna sätta samtliga figurer till samma storlek och i ordning
    efter varandra.
</p>

<h3>
    Vad anser du om Crockfords videor, har du tittat på dem och gav de något?
</h3>
<p>
    Jag har inte tittat på Crockfords videor i detta kursmoment. Dock känner jag till dessa sedan
    tidigare då jag har försökt hitta enstaka lösningar och kommit in på dessa videon. Jag tycker
    att dessa videor är ett bra komplement till kurslitteraturen och föreläsningarna där man får
    höra någon annan beskriva programmeringsspråket på ett annorlunda sätt. I vissa fall brukar
    detta göra att man får en så kallad "aha"-upplevelse.
</p>

<h3>
    Vad är din TIL för det här kursmomentet?
</h3>
<p>
    Min TIL i detta kursmoment är att få djupdyka i funktioner och kunna integrera dessa i
    språket Javascript. Jag fick en tydligare bild på hur man använder programmeringsspråket och
    fick lära mig att anpassa min kod utifrån kraven som ställdes.
</p>
</section>

<section>
<h2>Kmom06</h2>
<h3>
    Var det svårt att greppa hur function scope och closure fungerar eller känns det naturligt?
</h3>
<p>
    Function scope och closure var som en påbyggnad på det man redan känner till vad gäller functions.
    Därför kändes det enkelt att förstå teorin, men praktiken var än något svårare att få in. När man
    väl hade förstått konceptet och övat lite kom man in i tankesättet och det kändes naturligt. Det
    är ett väldigt intressant koncept som kan kännas komplex som ett spindelnät till en början, men
    ju mer man lär sig att navigera och sätta upp sin kod desto mer användbarhet ser man i detta.
</p>
<h3>
    Har du några erfarenheter av designmönster sedan tidigare?
</h3>
<p>
    Nej, med min begränsade erfarenhet inom programmering sedan tidigare så var det första gången som
    jag kom i kontakt med designmönster.
</p>
<h3>
    Kan du jämföra “module pattern” med någon annan liknande datastruktur?
</h3>
<p>
    Module pattern påminner om så som man jobbar med moduler i programmeringsspråket Python. Just
    att man använder metoden för att strukturera upp koden och hålla den rent, samt olika delar i
    olika filer.
</p>
<h3>
    Känns “module pattern” som en bra kodstruktur?
</h3>
<p>
    Det gör det absolut, som nämnt ovan, att kunna ha dem i olika filer och kunna inkorporera dem i
    en main fil gör att man kan strukturera upp sin kod på ett prydligt sätt. Det gör även att hela
    kodfilen inte längre behöver vara en enda lång text utan att man kan spara ner olika delar i
    olika filer och sätta samman dem i en enda masterfil.
</p>
<h3>
    Var boken “Learning JavaScript Design Patterns” lättläst eller utmanande?
</h3>
<p>
    För en nybörjare var boken lite utmanande att läsa då den hoppar in i konceptet direkt, då tar
    det lite längre tid att förstå vad som står beskrivet. Dock var det en väldigt bra litteratur
    att luta sig till för att förstå designmönster när man väl har kommit igång med begreppet och
    börjat förstå bakgrunden. Jag kan dock tänka mig att använda denna bok som grund för framtida
    efterforskning av information eller uppbyggnad av kod.
</p>
<h3>
    Vad är din TIL för det här kursmomentet?
</h3>
<p>
    Mitt TIL för detta kursmoment är att kunna skriva en längre Javascript-kod för att skapa en
    användarupplevelse och fånga upp interaktionen från användaren och bearbeta den informationen.
    I början på denna kurs var en av reflektionerna att kunna förstå hur Javascript interagerar
    med HTML och hur man använder sig utav informationen som matas in från användaren för att
    skapa olika funktioner. Detta kan jag med säkerhet säga att jag både har fått lära mig och
    fått utöva praktiskt.
</p>
</section>

<section>
<h2>Kmom07-10</h2>
<h3>
    För varje krav du implementerat, dvs 1-6, skriver du ett textstycke om ca 5-10 meningar där
    du beskriver vad du gjort och hur du tänkt. Poängsättningen tar sin start i din text så se
    till att skriva väl för att undvika poängavdrag. Missar du att skriva/dokumentera din lösning
    så blir det 0 poäng. Du kan inte komplettera en inlämning för att få högre betyg.
</h3>
<p>
    <u>Deltest 1</u><br>
    För att bygga detta deltest skapade jag en modul med objekt för samtliga fem frågor med delarna:
    ”id”, ”question”, ”options” och ”answer”. Denna modul importerade jag till test.js där jag skapade
    en funktion och loopade igenom objektet med frågorna kopplat till id som hämtade frågorna via en
    räknare kopplad till ”Nästa”-knappen. Detta gör att när användaren är klar med en fråga och klickar
    på nästa så adderas räknaren med 1 och hämtar då nästa fråga in till en container. Med hjälp av
    en for-loop hämtade jag in de olika svarsalternativen per fråga, i samma if-sats med frågan, där
    jag även la till en EventListener på alternativen. I denna for-loop fick svarsalternativen en
    id-attribut motsvarande id:t för frågan. För att kontrollera om användaren har klickat på rätt
    alternativ skapade jag en till funktion kopplat till EventTarget som hämtade id:t och jämförde
    click-eventet med svarsalternativen i ”options” för frågan. Om det stämde med ”answer” så markerades
    svarsalternativet grönt, användaren fick ett tillskott på 3 poäng i den lokala poängräknaren,
    kopplat till en generell för samtliga deltester, och valet att klicka på fler alternativ togs bort
    med hjälp av removeEventListener. Annars loopade jag igenom samtliga svarsevent och skapade en
    if-sats till där om rätt alternativ var samma som ”answer” så markerades denna grön, och clickEventet
    färgades rött.
</p>
<p>
    <u>Deltest 2</u><br>
    Till deltest 2 skapade jag en separat modul där använde jag i grunden koden från lab3 med
    FizzBuzz-quizet men valde att spara ner resultatet i en array. Istället för att ange start-
    och stopp-värden för funktionen skapade jag en array med talen 1-10 som slumpade fram en start
    och stoppet beräknades från start adderat med 10, vilket kändes som en rimlig längd. Baserat
    på denna array slumpade jag fram vilka av dessa 10 delar i arrayn som skulle gömmas. I detta
    skede la jag in en if-sats som undersökte huruvida den slumpmässigt utvalda siffran/ordet redan
    var en del av objektet ”options” som skapar svarsalternativen, vilket redan hade orden ”Fizz”,
    ”Buzz” och ”Fizz Buzz”, och om något av dessa ord hade slumpats fram skulle else-satsen i
    if-satsen slumpa fram en siffra bland talserien mellan start och stopp. Oavsett resultat skulle
    antingen den utvalda array-biten eller slumpmässiga siffran unshift:as in i arrayn för svarsalternativ.
    Denna modul importerades till test.js och kopplades ihop med en ny ”Nästa”-knapp, som aktiverades
    och den gamla inaktiverades. Likt deltest 1 innehöll objektet frågan för deltest 2 som hämtades
    vid tryckaktivitet på ”Nästa”-knappen. Vid knapptrycket byttes det slumpmässigt valda ordet till
    ”__” och svarsalternativ skapas som blir klickbara och kopplas till en ny funktion som registrerar
    detta klick och jämför med det variabeln som den slumpmässigt utvalda siffran/ordet har sparats i.
    Om det är samma färgas svarsalternativet grönt och 3 poäng adderas, annars färgas det korrekta
    alternativet grönt och det felaktigt färgas rött.
</p>
<p>
    <u>Deltest 3</u><br>
    När jag började med deltest 3 fick jag bekräftat att det upplägg som jag hade skapat var användbart
    på samtliga deltester. Därmed skapade jag en till modul för koden med flaggorna, vars bilder jag
    inhämtade från världsflaggor på Wikipedia, och sparade sökvägen i katalogen till en array. Därefter
    skapade jag 3 st rader i form av div, och med hjälp av 3 st for-loopar (en per rad med 3 flaggor) la
    jag in flaggorna på varje rad. Jag skapade även motsvarande gråa boxar till varje flagga och placerade
    dessa ovanpå flaggorna med hjälp av style-attributen z-index, med samma id som flaggorna. I samma
    modul skapade jag listan med länder via en separat array, där jag skrev in länderna på måfå för att
    skapa en annan ordning än flaggorna. I filen test.js skapade jag en timer för att rita ut flaggorna,
    vilka efter 5 sekunder dessa täcktes av de gråa boxar som gjordes klickbara. Klicken dokumenteras i
    en separat funktion som kontrollerar om id:t, som innehåller namnet på landet, motsvarar landet som
    ligger högst upp i listan som visas. Vid korrekt klick markeras landet grönt och poängen adderas med
    1, vid fel klick markeras landet med rött och samtliga flaggor visas vilket avslutar momentet.
</p>
<h3>
    Skriv ett allmänt stycke om hur projektet gick att genomföra. Problem/lösningar/strul/enkelt/
    svårt/snabbt/lång tid, etc. Var projektet lätt eller svårt? Tog det lång tid? Vad var svårt
    och vad gick lätt? Var det ett bra och rimligt projekt för denna kursen?
</h3>
<p>
    Generellt tyckte jag att projektet var väldigt väl utformat där jag fick återanvända kunskapen från
    samtliga moment i kursen och tänka till hur dessa skulle sammankopplas till att skapa en slutgiltig
    produkt. I projektet försökte jag använda mig utav en dynamisk kod som var så lite hårdkodad som möjligt
    vilket var lite svårt till en början, men när man väl hade gjort det på en av deltesterna fick man igång
    tankesättet kring utformning av koden för resterande deltester. Att ha grundkoden för de olika deltesterna
    i olika moduler som importerades till test.js filen där funktionen för knapparna låg var en skapade en
    tydlig struktur och uppdelning av koden. Jag skulle säga att projektet inte var väldigt svårt, men inte
    lätt heller, det var en medelsvår uppgift att komma igång som nämnt ovan, men när man hade kommit igång
    med strukturen för en av deltesterna gick det smidigare.
</p>
<h3>
    Avsluta med ett sista stycke med dina tankar om kursen och vad du anser om materialet och
    handledningen (ca 5-10 meningar). Ge feedback till lärarna och förslå eventuella förbättringsförslag
    till kommande kurstillfällen. Är du nöjd/missnöjd? Kommer du att rekommendera kursen till dina
    vänner/kollegor? På en skala 1-10, vilket betyg ger du kursen?
</h3>
<p>
    Jag tycker att kursen Javascript 1 har varit upp till förväntan om inte bättre. Kursen får betyget 10
    med motiveringen att kursmomenten hade en stigande svårighetsgrad med examinationsuppgiften som knöt
    samman säcken. Föreläsningarna har varit på en bra nivå och mycket informativa och all hjälp som behövs
    har funnits vid de olika kursmomenten. En extra eloge till Kenneth Lewenhagen som har varit tillgänglig
    och hjälpt till med alla sorters frågor på ett pedagogiskt och behjälpligt sätt.
</p>
</section>

<footer>
<p>En footer till artikeln.</p>
</footer>

</article>



<script src="js/main.js"></script>
</body>
</html>
